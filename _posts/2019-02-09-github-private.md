---
layout: post
title: "گیت هاب دسترسی به مخازن خصوصی را رایگان کرد"
date: 2019-02-09
excerpt: "گیت‌هاب به‌عنوان محبوب‌ترین فضای توسعه و اشتراک‌گذاری پروژه‌های نرم‌افزاری اعلام کرده که کاربران عادی می‌توانند به رایگان از مخازن خصوصی با فضای نامحدود استفاده کنند"
tags: [git,github,گیت,گیت هاب]
comments: false
source: "github.com"
---

گیت‌هاب به‌عنوان محبوب‌ترین فضای توسعه و اشتراک‌گذاری پروژه‌های نرم‌افزاری اعلام کرده که کاربران عادی می‌توانند به رایگان از مخازن خصوصی با فضای نامحدود استفاده کنند

![image](/assets/img/posts/9.jpg)

گیت‌هاب با فاصله‌ی زیادی ، محبوب‌ترین فضای اشتراک‌گذاری و توسعه‌ی نرم‌افزار است. با وجود امکاناتی که گیت‌هاب به‌صورت رایگان در اختیار کاربران قرار می‌دهد ، این سرویس قابلیت‌هایی نیز دارد که کاربران در ازای استفاده از آن باید هزینه‌ای را پرداخت کنند. برای مثال می‌توان به لزوم پرداخت مبلغی مشخص در ازای ایجاد فضای خصوصی با دسترسی کاربران مشخص اشاره کرد. حال گیت‌هاب اعلام کرده که کاربران عادی نیز می‌توانند از مخزن اشتراک‌گذاری خصوصی با فضای نامحدود به‌صورت رایگان استفاده کنند.

البته باید به این نکته اشاره کرد که این قابلیت جدید رایگان‌شده ، همچنان محدودیت‌هایی دارد. هرچند کاربران می‌توانند به رایگان اقدام به ایجاد مخزن خصوصی کنند ، اما قادر نخواهند بود تا بیش از سه نفر را برای دسترسی به این مخزن انتخاب کنند. درواقع گیت‌هاب با تغییراتی که اعمال کرده ، تنها پروژه‌های بزرگ و تجاری را ملزم به پرداخت هزینه در ازای استفاده از مخازن خصوصی کرده و توسعه‌دهندگان با پروژه‌های کوچک می‌توانند به رایگان اقدام به ایجاد مخزن خصوصی کنند.

سیاست جدید گیت‌هاب به‌نوعی به ضرر رقبا نیز هست. پیش از این کاربرانی که دوست نداشتند تا در ازای ایجاد فضای خصوصی هزینه‌ای خرج کنند ، به‌ناچار راهی سرویس‌های دیگری نظیر BitBucket می‌شدند؛ اما گیت‌هاب با رایگان کردن ایجاد مخزن خصوصی می‌تواند شماری از کاربران را به سمت خود جلب کند.
