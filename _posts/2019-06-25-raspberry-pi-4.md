---
layout: post
title: "رزبری پای 4 معرفی شد"
date: 2019-06-25 20:54
excerpt: "میکرو کامپیوتر Raspberry Pi 4 نوع B، محصولی جدید با سخت افزارهای بروز شده است. ارتقاء قابل توجهی به نسل Raspberry Pi 3 صورت گرفته است که در ادامه با آنها آشنا خواهیم شد."
tags: [raspberry pi,raspberry pi 4,رزبری پای 4,رزبری,رزبری پای]
comments: false
---

کاربرد میکرو کامپیوترهای Raspberry Pi بسیار بیش از آن است که بتوان در یک مطلب به تمامی آنها اشاره کرد؛ این شرکت حالا با یک میکرو کامپیوتر جدید موسوم به Raspberry Pi 4 با قدرت سخت افزاری بیشتر، علاقمندان به فناوری و دنیای سخت افزار را تحت تاثیر قرار داده است. خود من هم به این محصول جدید علاقمند شده ام!

![raspberry pi 4](/assets/img/posts/37.jpg)

میکرو کامپیوتر Raspberry Pi 4 نوع B ، محصولی جدید با سخت افزارهای بروز شده است. ارتقاء قابل توجهی به نسل Raspberry Pi 3 صورت گرفته است که در ادامه با آنها آشنا خواهیم شد. Raspberry Pi 4 جدید به مانند گذشته یک میکرو کامپیوتر بر روی یک برد است؛ از کاربردهای آموزشی گرفته تا کنترل سیستم ، تولید کامپیوترهای Custom ، کاربردهای تجاری ، اداری ، تفریحی و هزاران کاربران دیگر در زمره Raspberry Pi 4 قرار دارند.

Raspberry Pi 4 جدید که با قیمت تنها 35 دلار فروخته می شود ، کمی گران تر از نسخه های پیشین بوده اما به مراتب قوی و سریعتر از آنها است. تمشک جدید ، از پردازنده 4 هسته ای نوع ARM Cortex-A72 بهره می برد که دارای فرکانس 1.5 گیگاهرتز بوده و با معماری 64 بیتی تولید شده است. در نتیجه امکان نصب سیستم عامل و برنامه های مبتنی بر گونه 64 بیتی را خواهید داشت. فرآیند تولید ARM Cortex-A72 با لیتوگرافی 28 نانومتری بوده و این در حالی است که در مدل های پیشین از لیتوگرافی 40 نانومتری استفاده می شد ( ARM Cortex-A53 ).

گرافیک داخلی VideoCore VI ، امکان نمایش تصاویر 4K با نرخ 30 فریم در ثانیه ، و همچنین پشتیبانی از کدک HEVC را فراهم ساخته است. یک پورت Gigabit Ethernet ، یک پورت PoE ، شبکه بی سیم 802.11ac ، بلوتوث نسخه 5 ، دو رابط USB 2.0 ، دو رابط USB 3.0 و استفاده از حافظه های LPDDR4 با پهنای باند بالاتر ، دیگر ویژگی های Raspberry Pi 4 جدید به شمار می روند. رزبری پای با یک سیستم عامل جدید Raspbian ، مبتنی بر Debian و یک UI جدید ، در خدمت کاربران است.

![raspberry pi 4](/assets/img/posts/38.png)

درگاه HDMI جای خودش رو به دو درگاه Micro-HDMI داده و اکنون می توانید همزمان دو مانیتور را با رزولوشن 4K استفاده کنید. پورت تغذیه هم جای خودش را به یک درگاه USB Type-C داده که به نظرم یکی از واجب ترین تغییرات بود چون این درگاه روز به روز محبوبیت بیشتری پیدا میکنه و هم اکنون هم بسیاری از دستگاه ها از این پورت استفاده می کنند.

از دیگر تغییرات مثبت ، افزایش حجم RAM تا 4 گیگابایت می باشد که نسخه چهارم رزبری پای را از قبل بسیار قدرتمند تر کرده است. البته رزبری پای 4 را می توانید با کانفیگ های مختلف RAM که شامل 1 ، 2 و 4 گیگابایت می باشد خریداری کنید.

نسخه چهارم از رزبری پای با توجه به قیمت بسیار ارزانتر در کنار سخت افزار قوی ، یک گزینه مناسب برای انجام دادن خیلی از پروژه هاست. در سال های قبل با تمامی نسخه های رزبری پای کار کرده ام و به نظر در حال حاضر با یک جهش بزرگ روبرو هستیم و سخت افزاری قوی در اختیارمان قرار می گیرد. امیدوارم با قیمت مناسب وارد ایران شود.
