---
id: docker-image-downloader
author: آرش حاتمی
author_title: DevOps - Network Eng
author_url: https://github.com/hatamiarash7
author_image_url: https://avatars1.githubusercontent.com/u/16325641?v=4
title: "Docker زیر تیغ اینترنت"
tags: [docker, docker image, docker downloader, docker image downloader, داکر]
---

روزهای جالبی پیش روی ما قرار داره. جمله ای تکراری مدام توی ذهن ما میچرخه ... " از بیرون تحریم ، از داخل فیلتر ". این موضوع برای خیلی از ماها دیگه عادی شده و چند ساله داریم باهاش دست و پنجه نرم می کنیم. ولی برای برنامه نویس ها داستان فرق داره و بلای دیگه ای هم دچارشون شده و اونم سرعت پایین اینترنت

![tooltip](/img/blog/78.webp)

<!--truncate-->

یکی از ابزارهایی که خیلی از ما برنامه نویس ها ازش استفاده می کنیم Docker و Kubernetes که خب داستان ها داریم باهاشون

برای استفاده از این سرویس ها نیاز به دانلود Image های مختلفی هست که باید دانلود بشه و اینجا دقیقا مشکل شروع میشه. تقریبا هیچ Registry نیست که ایران رو تحریم نکرده باشه !!!! برای دور زدن تحریم هم که یا باید از VPN های مختلف استفاده کرد یا از سرویس هایی مانند [شکن](https://shecan.ir/) و [بگذر](https://begzar.ir/) استفاده کنیم که خب این روش ها هم محدودیت هایی برای پهنای باند دارند ( حتی سرویس تجاری شکن هم اونطور که خودشون میگن تفاوت چندانی نداشت )

نتیجه اش اینه که یه Image ساده و سبک مثل Nginx خیلی طول میکشه دانلود بشه

![tooltip](/img/blog/79.webp)

تو روز های اخیر با مشکلی که کشور باهاش دست و پنجه نرم میکنه ( کرونا جان ) و قرنطینه خانگی مردم اوضاع اینترنت بدتر هم شده و در حالت عادی هم سرعت اینترنت خیلی اومده پایین دیگه چه برسه بخوایم در این شرایط یه Image داکر هم دانلود کنیم

تمام اینا کنار هم ختم شد به یه راه حل ساده ...

اکثر ماها یه سرور مجازی / فیزیکی داریم که خارج ایران هاست شده ( اگر ندارید بخرید که به کار میاد ). خب مسلما شرایط اینترنت و سرعت دانلود و غیره و غیره روی اون سرور ها خیلی تفاوت داره با شرایطی که ما داریم. اگر بتونیم Image های خودمون رو روی اون سرور Pull کنیم و سپس دانلودش کنیم چی ؟ خب مسلما سرعت کار خیلی بالا میره

نتیجه این صحبت ها شد یه اسکریپت پایتون که این کار رو برای ما انجام میده و می تونید از [این ریپازیتوری](https://github.com/hatamiarash7/Docker-downloader) اون رو ببینید

با یه دستور ساده Image رو دانلود می کنیم

```bash
python pull.py hello-world
```

این اسکریپت Image رو در قالب یه فایل tar به شما تحویل میده که میتونید اون رو دانلود کرده و با دستور docker load روی سیستم خودتون نصبش کنید
